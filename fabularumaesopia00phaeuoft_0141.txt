PHAEDRI FABVLAF: NOVAE.

Cornu confregit. Asinus immotus gravi
Consortis casu praestat nil levaminis.
Confectus onere nimio bos ut corruit,

Asino bubulcus carnem imponit mortui.
Auritus plagis mille fractus deficit,

Et exspiravit media colla-psus via.

T um volucres advenientes ad praedam novam:
Si te precanti mitem exhibuisses bovi,

Non immaturo nos interitu pasceres.

XIX.
CVLEX ΕΤ TAVRVS.
(Anon. Nil. 36. 'Diu app. ll, 15.)

Culex cum taurum provocasset viribus,
Venere populi cuncti, ut pugnam cernerent.
Tunc ille: satis est. quod venisti comminus:
Par tibi sum faetus nempe iudicio tuo.
Hinc se per auras sustulit pinna levi.
Lusitque turbam et tauri destituit minas.
Qui si fuisset validae cervicis memor,
Pudendum contempsisset adversarium,

Nec stulta se iactasset gloriatio.

Sibi ipse obtrectat, qui se indignis comparat.

XX.
Evis m· ASINVS.

(Anon. Nil. 58. Dr. app. ΙΙ, 25.)

Equum rogabat asinus pai-ticulum hordei.
Respondit: si liceret, liberaliter
Pro dignitate nostra donarem tibi.
Sed solita cum venerimus ad praesepia,
Dabo repletum farre follem muneri.
Cui contra asellus: qui rem tam parvam negas,
Quid in maiore te facturum existimem?

Qui magnas res promittunt, parvas denegant,
Hac sese agnoscent denotari fabula.

95

1⁴»

10

C‘!

