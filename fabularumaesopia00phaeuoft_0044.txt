XL CABVT III.

Deinceps addidi tres fabulas ame suppletas: IV,14; V, 13
app. Per. 16.

In fine opusculi adiecta srmt promythia sive epimythia
fabularum appendicis Perottinae XIV, quae apud Perottum
leguntur pedestrem in sermonem soluta, apud Dresslerum con—
torta in versus parum sonoros. Reliqua eiusdem Perotti argu-
menta cur timuerim in versus redigere, accuratius rem inspi-
cientibus facile apparebit.

Ceterum rationes opellae huius, breviter nunc adumbra-
tas, siquis plene voluerit cognoscere, legat libelli quem supra
memoravi paginas 18—22.

Et omnia quidem ad summam Phaedri dictionis et me-
trorum exacta similitudinem, cito apparebit. Ipsi viderint
docti, num simplicitatem narrandi et suavitatem, quam in
nonnullis eiusdem admiramur opusculis, nobis licuerit adsequi.

Inscriptiones carminum feci tales, quae similes essent eis,
quibus monachi medii aevi Phaedri instruxerunt fabulas.
Earum quaedam adeo sunt adsumptae ex codice WVissem·
burgensi.

Denique cur ausus sim vespertilionis vocabulum correpta
adhibere tertia, ex eis quae dixi l. d. r. m. pg. 353 apparebit.

