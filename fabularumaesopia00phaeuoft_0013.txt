DE PHAEDRI VITA ET SCRIPTIS. ΙΧ

quod haud raro graeca vocabula adhibuit, fabularum per
humum repentium (ut Horatii verbis utar) proprietate et com-
munis vitae usu satis excusatur. Sunt et alia quaedam in
scriptis eius quae comicorum vel satiricorum dicendi genus
referant. Valde excellit metri peritia, ut tamen versus eius
studio potissimum et labore, non perinde nativo quodem lepore
(quem sentias magis quam describas) praestare appareat. De
quibus iam exponetur.
Summarium
artis metricae Phaedri.

Vt Terentii, ita Phaedri artem metricam primus intro-
spexit Bentleius, in quam tamen ipse peccavit interdum, sive
festinatione nimia operae, sive quod sensu magis quam ratione
leges versuum perceperat. De eadem cum cura quaeritur in
opusculo cui inscriptum est ‘de Lucilii Varronisque et Phaedri
iambis ac trochaeis Italicis'. Ceterum tanta diligentia usus
est in versibus pangendis Phaedrus, ut per anuos proxime
praeteritos cum eum retractarem novas quasdam eius obser-
vantias detexerim, maxime circa elisiones et rhythmos.

Phaedrus ut inpuros trimetros, non eos qui tragicorum
Augusto aequalium Catullique ac Bibaculi et Horatii usu in-
crebuerant, operi adhiberet, comicorum veterum adductus esse
potest videri exemplo. Hi enim - grammaticorum Latinorum
placitis si credis — ut quae loquuntur sumpta de vita putes,
vitiant iambum tractibus spondiacis. Plerumque tamen dubito
an Syri potius sententiarum, quae tum maxime in ore erant
hominum, auctoritate inpulsum eum putem, ut simile genus
metri in materia haud ita diversa adhiberet. Sed utcumque
res habet, magna certe cum eura expolitis utitur iambis idem
et qui a Plauti et Terentii placitis plurimum differant. Nam
et hoc acriter vitavit, ne versus nimium gravarentur onere
spondeorum, quos iambis aliisque pedibus immixtis prudenter
temperavit, et insignem circa solvendas arsis vel thesis nec
minus circa elisiones et synizeses adhibuit diligentiam.

Itaque primum omnium notandum, Phaedrum ne vis metri
infringeretur timuisse uti tribracho praeter pedessecundum,
tertium, quartum. A qua norma quae inveniuntur exempla
aliena, paucissima qu‘idem illa numero, aut alias etiam ob

