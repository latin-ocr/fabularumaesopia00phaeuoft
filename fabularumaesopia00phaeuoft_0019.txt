DE EMENDANDIS PHAEDRI FABVLIS. XV

aliquid deperisse 11011 satis constat. Non minus id certum in
libro quarto. De tertio libro et primo neque negarim temere
neque affirmarim. Nam quod in primo unam certe fabulam,
qua arbores inducerentur loquentes apparet desiderari, potuit
omitti fabula eius qui excerpsit anthologiam neglegentia. Qui
quidem in fabulis eligendis eodem fere iudicio, sive defectum
iudicii mavis dicere, videtur esse usus atque is, qui antholo-
giam eam de qua statim dicetur compilavit. Praeterea pagina
traiecta tertii libri epilogus cum prologo quarti translatus est
in finem libri quarti, quarti epilogus hac ipsa ut puto occa-
sione detrusus in 1. quintum, ubi collocatus est post f. ἵ).
Alteram anthologiam perinde quinque constantem libris duxit
ex archetypo is, qui recisis omnibus quae ad Phaedri vitam
et aetatem spectarent et adeo ipso nomine auctoris, cui nescio
an substituerit Aesopi, nihil habuit propositi nisi ut ext-aret
sylloge quae ad mores hominum formandos in scholis posset
legi. Igitur ex prologis nihil servavit nisi paucos versus pro-
logorum libri Ι, ΙΙΙ, IV, V, quibus genus libri et fabulae
quae ab Aesopo traxit nomen natura describerentur simul
excerptis nonnulliS, quae ad laudes hominis, cui inscripsisset
syllogen‚ pertinerent. In fine operis collocavit idem versus
priores 4 epil. 1. II cum prol. ΙΙΙ, 38. Praeterea operis ratio·
nibus congruum existimavit promythia et epimythia tantum
non omnia sententiis mutare pedestribus. Alioqui versus
legitime discretos servavit. Deinceps turbato iam ut videtur
hic illic fabularum ordine totum opus in prosam convertit ser-
vato quidem numero librorum auctor aeque anonymus, a quo
etiam ex Dositheo et aliunde additae sunt fabulae3 qui liber
Aesopi nomine inscriptus posthabitis Phaedri carminibus com-
muni hominum litteratorum usu iam opt-inuit. Eiusdem illius
exemplar sylloges, sed omisso libro primo, fortasse etiam parte
secundi, praeterea disiectis mirifice et diffusis paginis, in
Italiam est advectum, eoque est usus Perottus, qui Phaedri
nomen quod memorat, id minime petitum est ex illo, sed ex
prohoemio Aviani. Hactenus haec: nam de Perotti curis et
de Aesopi Latini in libello de Phaedri et Aviani fabulis (pgg.
9 —22) accurate dictum. Danielis charta ex apographo arche-
typi antiquissimi videtur esse ducta, in qua inscriptiones esseut

